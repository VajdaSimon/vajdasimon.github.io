2021.07.24.

17:08:05
2Krón. 20,1
Történt ezek után, hogy hadba 
vonultak Jósáfát ellen a móábiak 
és az ammóniak a meúniak egy 
részével együtt.

17:08:17
2Krón. 20,1-37
1 Történt ezek után, hogy hadba 
vonultak Jósáfát ellen a móábiak 
és az ammóniak a meúniak egy 
részével együtt.
2 Amikor megérkeztek, és 
jelentették Jósáfátnak, hogy a 
tenger túlsó szélérõl nagy 
sokaság jön ellene Edóm felõl, és 
már Hacecón-Támárban, azaz 
Éngediben vannak,
3 megijedt Jósáfát, az URat 
kezdte keresni, és böjtöt hirdetett 
egész Júdában.
4 Összegyülekeztek a júdaiak, 
hogy segítséget kérjenek az 
ÚRtól. Júda összes városából is 
eljöttek, hogy az ÚR segítségét 
kérjék.
5 És felállt Jósáfát Júda és 
Jeruzsálem gyülekezetében az 
ÚR házánál, az új udvar elõtt,
6 és ezt mondta: URam, õseink 
Istene! Te vagy Isten a 
mennyben, aki uralkodsz a népek 
minden királyságán! A te 
kezedben van az erõ és a 
hatalom, és senki sem állhat meg 
veled szemben.
7 Istenünk, te ûzted ki ennek az 
országnak a lakóit néped, Izráel 
elõl, és örökre odaadtad azt 
barátod, Ábrahám utódainak.
8 És itt laktak, itt építettek neved 
tiszteletére szentélyt, és ezt 
mondták:
9 Ha majd veszedelem, fegyver, 
ítélet, dögvész vagy éhínség jön 
ránk, megállunk ez elõtt a 
templom elõtt és te elõtted, mert 
a te neved ebben a templomban 
van; és ha segítségért kiáltunk 
hozzád nyomorúságunkban, 
hallgass meg, és szabadíts meg 
minket!
10 De látod, az ammóniak és 
móábiak, Széír hegyvidékének a 
lakói, akik között nem engedted 
átvonulni az izráelieket, amikor 
Egyiptomból jöttek, és így 
kikerülték, és nem pusztították el 
õket,
11 ezek most azzal fizetnek 
nekünk, hogy ellenünk támadnak, 
és ki akarnak ûzni birtokodból, 
amelyet birtokunkba adtál.
12 Istenünk, ítéld meg õket! Mert 
nincs erõnk ezzel a nagy 
tömeggel szemben, amely 
ellenünk támad. Nem tudjuk, mit 
tegyünk, csak rád tekintünk.
13 Eközben a júdaiak 
valamennyien ott álltak az ÚR 
színe elõtt gyermekeikkel, 
feleségeikkel és fiaikkal együtt.
14 Akkor rászállt az ÚR lelke a 
gyülekezet jelenlétében 
Jahaziélre, aki Zekarjáhú fia, az 
Benájá fia, az Jeiél fia, az 
Mattanjá fia, Ászáf fiai közül való 
lévita volt,
15 és megszólalt: Figyeljetek, 
egész Júda és Jeruzsálem lakói, 
meg te, Jósáfát király! Ezt 
mondja nektek az ÚR: Ne féljetek, 
és ne rettegjetek ettõl a nagy 
tömegtõl, mert nem a ti 
háborútok ez, hanem Istené.
16 Holnap induljatok ellenük! Õk 
a Cíc-hágón vonulnak majd föl, 
és a völgy végénél, a Jerúél-
puszta elõtt találkoztok velük.
17 Nektek nem is kell majd 
harcolnotok, csak veszteg 
állnotok és néznetek, hogyan 
szabadít meg benneteket az ÚR. 
Ne félj, és ne rettegj, Júda és 
Jeruzsálem! Holnap vonuljatok 
ellenük, mert veletek lesz az ÚR!
18 Ekkor Jósáfát arccal a földig 
hajolt, és Júda meg Jeruzsálem 
lakói mindnyájan leborultak az 
ÚR színe elõtt, és imádták az 
URat.
19 A keháti és kórahi léviták 
pedig fölálltak, és egyre 
hangosabban dicsérték az URat, 
Izráel Istenét.
20 Kora reggel fölkeltek és 
kivonultak Tekóa pusztájába. 
Amikor kivonultak, elõállt 
Jósáfát, és ezt mondta: 
Hallgassatok rám, Júda és 
Jeruzsálem lakói! Higgyetek 
Istenetekben, az ÚRban, és 
megmaradtok! Higgyetek 
prófétáinak, és boldogultok!
21 Miután tanácsot tartott a 
néppel, fölállította az ÚR 
énekeseit, akik szent öltözetben 
dicsérték õt, és az arcvonal elõtt 
vonulva így énekeltek: Adjatok 
hálát az ÚRnak, mert örökké tart 
szeretete!
22 Amikor elkezdték az ujjongást 
és a dicséretet, az ÚR lázadókat 
támasztott a Júdára támadó 
ammóniak, móábiak és a Széír-
hegyvidék lakói között, és ezért 
vereséget szenvedtek.
23 Az ammóniak és a móábiak a 
Széír-hegyvidék lakóira támadtak, 
hogy kiirtsák és elpusztítsák 
õket. Amikor végeztek Széír 
lakóival, egymás pusztulását 
segítették elõ.
24 Mire a júdabeliek a pusztai 
õrhelyhez érkeztek, és a sokaság 
felé fordultak, már csak az 
elesettek holttestei voltak a 
földön, és senki sem menekült 
meg.
25 Akkor odament Jósáfát és 
hadinépe, hogy összeszedjék a 
zsákmányt. Tömegével találtak 
náluk fölszerelést, ruhákat és 
értéktárgyakat. Annyit 
zsákmányoltak, hogy el sem 
bírták. Három napig szedték 
össze a zsákmányt, olyan sok 
volt.
26 A negyedik napon 
összegyülekeztek az Áldás-
völgyben, hogy ott áldják az 
URat. Ezért hívják azt a helyet 
Áldás-völgynek még ma is.
27 Azután visszatértek Jósáfát 
vezetésével a júdaiak és a 
jeruzsálemiek mindnyájan. 
Örömmel tértek vissza 
Jeruzsálembe, mert örömöt 
szerzett nekik az ÚR: 
megszabadította õket 
ellenségeiktõl.
28 És bevonultak Jeruzsálembe 
lantokkal, citerákkal és 
harsonákkal az ÚR házához.
29 Az Istentõl való rettegés fogta 
el az országok összes 
királyságát, amikor meghallották, 
hogy az ÚR harcolt Izráel 
ellenségei ellen.
30 Ezért békében élt Jósáfát 
országa, mert Istene nyugalmat 
adott neki mindenfelõl.
31 Így uralkodott Jósáfát 
Júdában. Harmincöt éves volt, 
amikor király lett, és huszonöt 
évig uralkodott Jeruzsálemben. 
Anyja neve Azúbá volt, Silhi 
leánya.
32 Apjának, Ászának az útján járt, 
nem tért le róla. Azt tette, amit 
helyesnek lát az ÚR.
33 Csak az áldozóhalmok nem 
szûntek meg, mert a nép nem 
ragaszkodott szívbõl õsei 
Istenéhez.
34 Jósáfát egyéb dolgai elejétõl 
végig meg vannak írva Jéhúnak, 
Hanáni fiának történeteiben, 
amelyeket fölvettek az Izráel 
királyairól szóló könyvbe.
35 Azután társult Jósáfát, Júda 
királya Ahazjával, Izráel 
királyával, aki bûnös dolgokat vitt 
véghez.
36 Azért társult vele, hogy 
hajókat építsenek, amelyeknek 
Tarsísba kellett volna menniük. A 
hajókat Ecjón-Geberben 
építették.
37 Eliezer azonban, a márésai 
Dódaváhú fia így prófétált 
Jósáfát ellen: Mivel társultál 
Ahazjával, összezúzza mûvedet 
az ÚR! Össze is törtek a hajók, és 
nem tudtak Tarsísba eljutni.
